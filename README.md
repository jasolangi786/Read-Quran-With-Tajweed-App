# Read-Quran-With-Tajweed-App

https://play.google.com/store/apps/details?id=air.ReadWithTajweed&hl=en&gl=US

Read Quran with Tajweed App for Android

قرآن تجويد سان پڙهڻ واري ايپ جي ڊويلپر پاران پيغام
بسم الله الرحمن الرحيم
الله ٻاجھاري مھربان جي نالي سان (شروع)
سڀ تعريف الله ٻاجهاري جي. اسان الله کان ئي گهرون ٿا. اسان هن کان ئي معافي جا طلبگار آهيون ۽ شيطان مردود کان هن جي پناهه گهرون ٿا ۽ اسان پنهنجي ڪيئي جي معافي پڻ گهرون ٿا. اهو الله جنهن کي گُهري سڌي رستي تي آڻي ۽ انهي کي هميشه سڌي رستي تي هلائي ۽ جنهن کي بڇڙائي جي رستي تي ڇڏي ڏيئي ته انهي کي ڪير به سڌي رستي تي آڻي نٿو سگهي. مان شاهدي ٿو ڏيان ته الله کان سواءِ ڪو ٻيو عبادت جي لائق نه آهي ۽ ان جو ڪو ٻيو ساٿاري به نه آهي، مان اها شاهدي ٿو ڏيان ته حضرت محمد مصطفي صلي الله عليه وسلم الله جو ٻانهون ۽ آخري نبي آهي.
منهنجا ڀائرو ۽ ڀينرون، اهو هر مسلمان عورت ۽ مرد تي لازم آهي ته هو قرآن  ڪريم کي  پڙهي ۽ ان ۾ تجويد کي پڻ شامل رکي. اها هڪ حقيقت آهي ته تجويد سان قرآن شريف پڙهڻ تمام ضروري آهي. يقينن مان پاڻ صحيح طريقي سان نه پڙهي سگهيو هئس، الله سائين اسان جي استاد محترم مرحوم کي جنت ۾ اعلي مقام ڏيئي جنهن مون سميت تمام گهڻن کي قرآن شريف پڙهايو ۽ گهڻا دوست محنت ڪري قرآن پاڪ جا حافظ پڻ ٿيا. الحمدلله. الله جي مهرباني سان مان پاڻ هاڻ ان ڳالهه کي سمجهان ٿو ته تجويد سان قرآن پڙهڻ تمام ضروري آهي، تجويد سان قرآن کي صحيح نموني سان پڙهي سگهون ٿا سو مهرباني ڪري ان ڳالهه کي سمجهڻ جي ڪوشش ڪريو ۽ اسان ان ڳالهه کي ضرور اهميت ڏيون. قرآن شريف ۾ الله جي خوبصورت لفظن کي درست نموني پڙهون ان جي لاءِ هن ايپليڪيشن سان گڏوگڏ اسان پنهنجي ٻارن کي قرآن پڙهائيندڙ  حافظ يا مولانا صاحب کان رهنمائي وٺڻ لاءِ ضرور چئون ڇاڪاڻ جو هڪ استاد وڌيڪ بهتر نموني سمجهائي سگهي ٿو.
منهنجا پيارا ڀائرو ۽ ڀينرون، مان هن ايپليڪيشن کي ٺاهيو آهي ۽ مان پاڻ تجويد جو ماهر نه آهيان. مان توهان کي عرض رکندس ته هن تجويد پروگرام کي هڪ تمام ننڍي ڪوشش سمجهو جيڪا قرآن پاڪ کي صحيح نموني پڙهڻ ۾ مدد ڏيئي ۽ جيڪي ننڍيون ننڍيو ن غلطيون اسان ڪيون ٿا انهن کي درست ڪريون. انشاءَالله.
اها پوري ڪوشش ڪئي وئي آهي ته هن ايپليڪيشن ۾ ڪابه غلطي نه هجي، پر جيڪڏهن توهان کي ڪا غلطي ملي ٿي ته مهرباني ڪري اسان کي ضرور آگاهه ڪجو ته جيئن ان کي صحيح ڪري سگهجي. توهان پنهنجي مشورا ۽ صلاحون پڻ اسان تائين پهچائي سگهو ٿا. 
آخر ۾ مان انهن سڀن دوستن جو شڪر گذار آهيان جن هن ڪم ۾ منهنجي مدد ڪئي الله سائين انهن کي ۽ مون کي پڻ ان جو بدلو ضرور ڏيندو.
مان الله کان هن پراجيڪٽ جي ڪاميابي لاءِ دعاگو آهيان ۽ صرف ان جي راضپي جي لاءِ اسان هي ڪم ڪريون پيا.
دعا
* اي الله، اسان کي انهن مان ڪر جيڪي قرآن کي سٺي نموني پڙهن ٿا ۽ ظاهر ۽ لڪيل معنائون سمجهن ٿا. يا الله قرآن جي روشني سان اسان جي دلين، روحن کي روشن فرماءِ اسان جون ڏکيائون دور فرماءِ ۽ اسان کي جنت الفردوس ۾ پهچڻ لاءِ رهنمائي فرماءِ. آمين يارب العالمين

